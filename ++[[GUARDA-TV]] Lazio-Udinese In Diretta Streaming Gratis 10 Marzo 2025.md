DIRETTA/ Lazio Udinese (risultato 0-0) video streaming tv: ci sono Vecino e Okoye, via! (10 marzo 2025)
Diretta Lazio Udinese streaming video tv: orario, quote, probabili formazioni e risultato live della partita di Serie A, oggi lunedì 10 marzo 2025
La diretta Lazio Udinese prende il via tra pochi minuti: possiamo brevemente citare il fatto che Marco Baroni sia un ex di questa partita, anche se forse sono in pochi a ricordarsi del suo passato friulano. Baroni ha giocato per l’Udinese nella stagione 1985-1986: la squadra aveva appena vissuto l’addio di un fuoriclasse come Zico, Luis Vinicio era stato confermato come allenatore ma dopo 18 giornate aveva lasciato l’incarico a Giancarlo De Sisti, che tra mille fatiche era riuscito a salvare l’Udinese piazzandola davanti al Pisa (oltre che Bari e Lecce). Per Baroni 24 presenze senza gol, e sarebbe stata l’unica stagione in Friuli: da lì infatti sarebbe passato alla Roma, proseguendo una carriera che l’avrebbe portato a vincere lo scudetto con il Napoli.
